---
title: 'KISS w świecie programowania: Dlaczego prostota ma znaczenie'
description: 'Zapraszam Was serdecznie do przeczytania mojego trzeciego wpisu na moim blogu, gdzie o piszę o KISS w świecie programowania czyli dlaczego prostota ma znaczenie.'
_draft: false
ident: 3
img: images/kiss-edited.png
tags: [KISS, Keep It Simple Stupid, programowanie, programista, IT, prostota]
---

Porozmawiajmy dzisiaj o KISS... Oczywiście nie mam na myśli zespołu muzycznego, ale regułę, której rozwinięcie w branży IT brzmi **Keep It Simple Stupid**. W świecie programowania często skupiamy się na tworzeniu skomplikowanych i zaawansowanych rozwiązań, ale czy zawsze jest to konieczne? Czy zawsze przynosi korzyść użytkownikowi i biznesowi?
<!--more-->
## Unikaj Nadmiernego Skomplikowania
W dzisiejszych czasach zbyt często angażujemy w proste rozwiązania wzorce projektowe, bo chcemy zabezpieczyć się przed długiem technicznym. Jednak co, gdy ten dług techniczny nam w danej sytuacji nie grozi, a my tylko przepalamy niepotrzebnie czas i środki, bo chcemy się popisać znajomością wzorców projektowych? Czy to naprawdę jest konieczne?
## Skupienie na Użytkowniku
Zamiast dostarczać wartość dla użytkownika naszego produktu, zaczynamy się skupiać na tym, co łechta nasze ego - czyli na programowaniu, które staje się programowaniem dla samego programowania, a nie dla użytkownika końcowego. Niewłaściwe stosowanie wzorców projektowych może prowadzić do nadmiernego skomplikowania kodu, co utrudnia jego utrzymanie i spowalnia tempo pracy zespołu.
## Korzyści ze Stosowania Reguły KISS
Stosowanie tej reguły pozwala na szybsze dostarczanie wartości biznesowych. Zamiast skupiać się na tworzeniu skomplikowanych rozwiązań, warto postawić na prostotę i funkcjonalność. Nie oznacza to całkowitej rezygnacji z wzorców projektowych, lecz ich sensowne stosowanie.
### Zalety Prostej Architektury:
- **Łatwość zrozumienia i utrzymania** przez innych programistów w zespole.
- **Ułatwienie testowania, debugowania i wprowadzania zmian**.
- Więcej czasu na **pisanie testów**, które chronią przed regresją.
## Podsumowanie
Prostota kodu ma wiele zalet, takich jak łatwość utrzymania i możliwość szybszego wprowadzania zmian. Kluczowe jest zastanowienie się, czy dany element jest naprawdę potrzebny i czy można go uprościć. Często to właśnie prostota prowadzi do sukcesu naszego projektu.

Dziękuję za przeczytanie mojego artykułu! Zachęcam do odwiedzania mojego bloga i profilu na [LinkedIn](https://pl.linkedin.com/in/pawe%C5%82-wilczek-885803151 "mój profil na LinkedIn"), aby być na bieżąco z moimi publikacjami.
